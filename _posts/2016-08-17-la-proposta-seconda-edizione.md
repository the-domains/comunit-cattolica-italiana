---
description: 'la PROPOSTA SECONDA EDIZIONE '
author: []
datePublished: '2016-08-17T23:15:48.307Z'
dateModified: '2016-08-17T23:14:08.955Z'
title: ''
publisher: {}
via: {}
starred: false
sourcePath: _posts/2016-08-17-la-proposta-seconda-edizione.md
inFeed: true
hasPage: true
inNav: false
url: la-proposta-seconda-edizione/index.html
_context: 'http://schema.org'
_type: Article

---
la PROPOSTA SECONDA EDIZIONE 

Comunità Cattolica Italiana di Calw Maria SS. delle Grazie Bahnhofstraße 50, 75365 Calw 

APR - GIU 2016 Veni Sancte Spiritus... 

Amoris Laetitia -- La gioia dell'amore 

È finalmente uscito il documento più atteso nel Magistero della chiesa da tutti i fedeli, dopo due sinodi sulla famiglia, tenuti nel mese di Ottobre 2014 e 2015\. L'attesa è stata innanz i tut to incoraggiata da l le aspettative riguardo all'ammissibilità alla comunione nel caso dei divorziati risposati. Oltre alla risposta a questa domanda, chi legge questo documento di circa 300 pagine percepisce come il Santo Padre 

sottolinea l'importanza e la bellezza della famiglia basata sul matrimonio indissolubile tra uomo e donna. Inoltre, il Papa fa vedere che la Santa Chiesa guarda con realismo le situazioni concrete del nostro tempo nei quali le famiglie vivono: la precarietà del lavoro, la discriminazione, i rapporti sempre complessi, l'individualismo, una mentalità antinatalista, pornografia, abusi sui minori (anche in famiglia), ricerca del massimo profitto, migrazioni, violenza sulle donne, privatizzazione delle risorse collettive, ma anche le fragilità e ferite che vivono i divorziati risposati. Con questo ultimo punto, il Papa incoraggia i pastori al discernimento di tali situazioni, caso per caso. Ripetendo l'aﬀermazione del Sinodo del 2015, Papa Francesco scrive, "...occorre perciò discernere quali delle 

PAROLA DEL PARROCO

diverse forme di esclusione attualmente praticate in ambito liturgico, pastorale, educativo e istituzionale possano essere superate" (Amoris lætitia, par. 299). Con questo il Papa aﬀerma che i pastori devono discernere le situazioni, tenendo conto della complessità delle situazioni, anche perché il grado di responsabilità non è uguale in tutti i casi. Quindi i divorziati risposati non devono sentirsi scomunicati e vanno accompagnati con grande rispetto; prendersi cura di loro non significa indebolire l'indissolubilità del matrimonio. I divorziati non risposati vanno incoraggiati ad accostarsi all'Eucaristia. 

Ma oltre a questa questione cosi delicata, il Papa ha toccato tanti altri temi molto importanti che servono per capire la bellezza della famiglia basata sul matrimonio tra uomo e donna. Vorrei riportare qui delle frasi in modo riassuntivo che possono servire per una riflessione ulteriore: l'importanza del dialogo, e della tenerezza in famiglia, definita come compito artigianale; L'indissolubilità del matrimonio Sacramento «non come un giogo, una "cosa", un rito vuoto, una convenzione sociale, bensì un dono per la santificazione e la salvezza degli sposi; «L'amore di amicizia» significa: ricerca del bene dell'altro, reciprocità, tenerezza: «si chiama carità perché ci permette di vedere quanto vale un essere umano»; L'importanza della vita sessuale tra i coniugi, come «regalo meraviglioso, linguaggio interpersonale, valore sacro e inviolabile dell'altro»; L'embrione con valore «dall'istante in cui viene concepito perché ogni bambino sta da sempre nel cuore di Dio»; le coppie che non possono avere figli possano ricorrere all'adozione e all'aﬃdo «sempre nell'interesse del bambino e contrastando il traﬃco di minori»; bisogna guidare i fidanzati nella preparazione al matrimonio perché «imparare ad amare qualcuno non è una cosa che si improvvisa»; bisogna 

accompagnare gli sposi nei primi anni di matrimonio perché siano generosi nella comunicazione della vita; Nella famiglia si deve imparare a perdonare e a sentirsi perdonati per raﬀorzare l'amore familiare; occorre rispettare gli omosessuali, ma evitare di stabilire un'analogia tra matrimonio e unione omosessuali; Educazione dei figli come «un dovere gravissimo e diritto primario dei genitori»; Educazione intesa come incontro educativo tra genitori e figli, anche per evitare «l'autismo tecnologico» di moltissimi minori sempre connessi ma scollegati dal mondo reale ed esposti a manipolazioni tecnologiche; I pastori devono promuovere il matrimonio cristiano sacramentale, ma anche accogliere, accompagnare e integrare con misericordia le fragilità di molti fedeli perché la Chiesa «è un ospedale da campo»; La chiesa non condanna eternamente nessuno, ma eﬀonde la misericordia di Dio «a tutte le persone che la chiedono con cuore sincero»; Nelle comunità bisogna integrare tutti, anche i divorziati risposati che possono partecipare alla vita della comunità, attraverso impegni sociali o riunioni di preghiera; l'Eucaristia non è un premio per i perfetti, ma «un alimento per i deboli»; La preghiera in famiglia illumina la vita familiare anche nei giorni amari» trasformando le diﬃcoltà e le soﬀerenze in oﬀerta d'amore. 

Chi legge questo documento non può non notare elementi importantissimi che ricordano ognuno di noi come riscoprire la freschezza dell'amore in famiglia, e la speranza di vivere da Cristiani nel mondo di oggi con le sue sfide. Con l'augurio che ognuno di noi lo possa leggere... 

Don Denis Mpanga (Parroco) 

Settimana di spiritualità dal 21.2 - 27.2.16 con padre Nuccio Caniglia 

Anche quest'anno abbiamo avuto l'opportunità di vivere una settimana spirituale intensa, grazie alla quale abbiamo potuto prepararci alla Santa Pasqua in maniera più consapevole e adeguata. Padre Nuccio Caniglia, della diocesi di Caltagirone, il quale segue la nostra comunità da 3 anni, ha aperto la settimana con la celebrazione eucaristica della domenica, 21 febbraio, 

proseguendo con gli incontri serali di meditazione, a cui ha seguito l'Adorazione Eucaristica di giovedì sera per concludere la settimana con la celebrazione della Messa di venerdì, 26 febbraio. Tema degli esercizi spirituali non poteva non essere quello tanto caro a Papa Francesco, e cioè la Misericordia, trovandoci nel 

giubileo straordinario della Misericordia. "Dio é Misericordia, essa é cosa intrinseca a Dio. Se si é in relazione con Lui, in intimo rapporto con Lui non si può non essere misericordiosi e di conseguenza sperimentare la dimensione divina... " Con un'agape fraterna abbiamo salutato venerdì sera padre Nuccio. Grazie Padre Nuccio e a presto! " Rosa Giaccone

L'anno Santo della Misericordia 

Cari fratelli e sorelle, come tutti sappiamo, l'Europa sta attraversando un vero "Exodus", e cioè di centinaia e migliaia di profughi, che per tanti motivi vogliono raggiungere l'Europa per una vita degna che appartiene a ogni persona. Siamo tutti consapevoli di quante persone sono morte fra adulti, donne e bambini. Questo nell'anno della misericordia, ci deve far riflettere su quello che sta accadendo. 

Siamo consapevoli che tutte queste persone hanno la stessa dignità a prescindere dalla provvidenza, o dal ceto sociale al quale appartiene, quella stessa dignità che ci è stata data da Dio. Se facciamo un passo indietro, ricordiamo che tanti anni fa, se ben ricordo nel 1950, fu fermata da tutti i capi di governo mondiale la cosiddetta «Carta ONU». Purtroppo tutte queste regole, attualmente sono poche rispettate. Basta vedere le tante guerre, gli abusi sulle donne, e bambini, migliaia di persone che muoiono di fame; ne potrei fare un elenco lunghissimo, ma non lo faccio perché sono sicuro che ognuno che legge questo articolo è a conoscenza di quello che stiamo attraversando. Sono del parere che l'anno della misericordia, e questo «Exodus» di emigrati hanno qualcosa in comune, ne approfitto solo di un piccolo passaggio dal capitolo 25 del vangelo di Matteo. Gesù c'indica le opera di misericordia: dare da mangiare agli aﬀamati, dare da bere agli assettati, vestire gli ignudi, accogliere gli stranieri e i senza tetto, curare gli infermi, ecc. 

Tutte queste opere fanno parte del cammino di questi migliaia di profughi, e qui c'è bisogno di tutta la solidarietà umana per alleggerire le loro soﬀerenze. E se noi facciamo un piccolo gesto a favore di questa gente, Gesù aggiunge questa frase, "lo avete fatto a me". Un caloroso abbraccio. 

Sergio Musci 

LA SETTIMANA SANTA A CALW - 2016 "Vivere la Settimana Santa è entrare sempre più nella logica di Dio, nella logica della Croce, che non è prima di tutto quella del dolore e della morte, ma quella dell'amore e del dono di sé che porta vita". Così disse Papa Francesco sull'essenza della Settimana Santa.. Anche nella nostra comunità di Calw abbiamo vissuto questi giorni partecipando intensamente ai grandi eventi che questa settimana ci propone. La Domenica delle Palme ci ha introdotto a questa settimana, ricordando l'ingresso trionfale di Gesù in Gerusalemme. Tanti membri della comunità hanno partecipato a questa Santa Messa.

Il Giovedì Santo abbiamo celebrato la Santa Messa in Coena Domini - memoria dell'Ultima Cena -- con altre comunità della nostra unità pastorale di Calw. Dopo la Santa Messa siamo andati nella saletta per condividere un momento di comunione fraterna. Il rinfresco questo anno è stato preparato dai fratelli della comunità tedesca. Dopo l'Agape diversi gruppi hanno fatto i turni dell'Adorazione Eucaristica. 

Il Venerdì Santo, giorno nel quale facciamo ricordo della morte di Gesù in croce, ci siamo riuniti numerosi in chiesa per l'ascolto della Passione e morte di Gesù. Nonostante la pioggia, non è mancata la solenne Via Crucis in forma di una grande e commovente processione per la città di Calw, accompagnata dalla banda musicale della Città di Calw, ed il sindaco che è stato presente. Questo anno non siamo entrati nella chiesa evangelica come è consueto, visto le imprevedibilità del tempo. 

Il Sabato Santo abbiamo celebrato la solenne Veglia Pasquale, in quella Grande notte, vivendo la memoria della nostra storia di salvezza tramite i brani dell'Antico e Nuovo Testamento, e la solenne proclamazione della Pasqua. 

Poi nella Domenica di Pasqua tutta la Comunità era in festa, partecipando alla gioia del Risorto, e cantando senza fine: Alleluia -- Cristo e' risorto! 

Grazie a tutti che hanno collaborato nella preparazione di queste funzioni. Il Signore vi benedica per la vostra dedizione!! 

Michele Pinne lli (10.04.2016) 

Battesimi (Gennaio - Aprile 2016) 

Salvatore Emmanuele Cannata (27.03.2016) 

Esmeralda Spampinato (17.04.2016) 

Don Gabriel Catarraso (23.01.2016) 

La prima Comunione è un passo importante perché, dopo essere diventati figli di Dio con il Battesimo, riceviamo Gesù nel segno del pane. In eﬀetti il sacramento dell'Eucarestia consacra il pane come il corpo di Gesù e con la Comunione noi ne siamo pienamente partecipi. 

Questa è stata la mia prima esperienza come catechista, quindi non sapevo bene se ero io ad insegnare qualcosa a questi 16 bambini o se ero io ad imparare qualcosa da loro. Adesso sono giunta alla conclusione di aver trasmesso alcune nozioni ma di aver ricevuto moltissimo, dai bambini che sono stati attenti e partecipi e dalle altre catechiste che mi hanno aiutata ad entrare nel ruolo. 

La prima Comunione - un'esperienza indimenticabile

I bambini erano preparati sul tema dell'Eucarestia ed è stato subito evidente che Gesù era entrato a far parte della loro vita quotidiana.E' bello quando in famiglia si prega insieme, i bambini con mamma e papà. Questo mi ha fatto ricordare quando da piccolina recitavo la preghiera della sera con i miei genitori. 

Il ricordo più bello che serbo nel giorno della prima Comunione è che mi sono sentita come se partecipassi in prima persona. Mi è venuta la pelle d'oca quando i bambini hanno ricevuto Gesù nel segno del pane per la prima volta; ho rivissuto la mia prima comunione. Questo è l'insegnamento più prezioso che ho ricevuto e riuscire a rivivere un avvenimento importante come se fosse la prima volta. 

Ho trovato molto carino come erano vestiti i bambini. Si erano presentati all'appuntamento con Gesù nel modo più elegante; parevano tanti piccoli sposini. 

Ringrazio i genitori e i bambini per l'impegno profuso in questo periodo di preparazione. 

Auguro di cuore che questi insegnamenti possano aiutarli nel loro cammino di vita e che continuino ad essere parte della mensa del Signore. 

Con aﬀetto 

Giulia Bramardo 

Festa di San Giuseppe 19 marzo 2016 

Come ogni anno, anche quest'anno la comunità cattolica italiana di Calw ha voluto onorare San Giuseppe con una celebrazione eucaristica multilinguale e il tipico altarino arricchito con i pani di San Giuseppe. La devozione per San Giuseppe in Italia è di grande spessore, con celebrazioni festive e processioni in quasi tutte le regioni d'Italia, ma in Sicilia il Santo viene adorato in maniera particolare, e la massima espressione di questa devozione è rappresentata dagli altari votivi, tradizione questa unicamente siciliana. Il rispetto e la fede nei riguardi di San Giuseppe induce le famiglie a dedicargli un altare, sul quale viene riposto ogni ben di Dio, a cominciare dal tradizionale pane di San Giuseppe, lavorato in maniera particolarissima fino alle verdure, frutta e tanti, tanti dolci... Le famiglie che hanno ricevuto o che chiedono una grazia a San Giuseppe oﬀrono l'altare in segno di ringraziamento per la grazia concessa o che vorrà concedere. 

Festa della Mamma 

La festa di San Giuseppe viene ormai da tanti anni ricordata nella nostra comunità, anche attraverso gli altari che le nostre famiglie ogni anno preparano nelle loro case per la ricorrenza. Da 3 anni si sono uniti a noi i tedeschi, i croati e i portoghesi, i quali